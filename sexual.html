<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
ss
<table width="1071" border="0" align="center" cellpadding="0" cellspacing="0">
  <tr>
    <td colspan="5"><img src="img/Untitled-1_01.jpg" width="1070" height="120" /></td>
  </tr>
  <tr>
    <td width="217"><a href="index.html"><img src="img/Untitled-1_02.jpg" width="217" height="92" /></a></td>
    <td width="217"><a href="drug.html"><img src="img/Untitled-1_03.png" width="217" height="92" /></a></td>
    <td width="221"><a href="sexual.html"><img src="img/Untitled-1_04.jpg" width="221" height="92" /></a></td>
    <td width="209"><a href="bully.html"><img src="img/Untitled-1_05.jpg" width="209" height="92" /></a></td>
    <td width="207"><a href="creator.html"><img src="img/Untitled-1_06.jpg" width="206" height="92" /></a></td>
  </tr>
  <tr>
    <td height="333" colspan="5"><p><img src="img/image.jpg" width="424" height="278" /></p>
    <p>้Sexual Harassment หมายถึง พฤติกรรมที่ฝ่ายหนึ่งแสดงออกถึงนัยยะทางเพศ ทำให้เหยื่อรู้สึกไม่ดี ถูกคุกคาม ไม่ปลอดภัย หรือถูกลดทอนศักดิ์ศรีคุณค่าความเป็นมนุษย์ Sexual Harassment มีหลายประเภท คนส่วนใหญ่มักคิดว่าจะแสดงออกทางร่างกายเท่านั้น แต่จริงๆ แล้วมีอีกหลายรูปแบบซึ่งสร้างบาดแผลทางใจให้กับเหยื่อได้เช่นกัน การกระทำแบบไหนที่เรียกว่าเข้าข่าย? 1. สัมผัสทางกาย เป็นการใช้อวัยวะส่วนใดส่วนหนึ่งของผู้กระทำ ไปสัมผัสกับร่างกายของเหยื่อ ซึ่งไม่ได้ขออนุญาตก่อน เช่น เเตะเนื้อต้องตัว การลูบไล้ โดยอวัยวะที่ใช้มีได้หลายส่วน เช่น มือ ขา สะโพก 2. คำพูด เป็นรูปแบบที่พบได้บ่อยในชีวิตประจำวัน เช่น หยอกล้อกันทางคำพูดทั้งทางตรง ทางอ้อม เล่นมุกตลกเรื่องเพศ เช่น &ldquo;ทำไมแบนเหมือนไม้กระดาน&rdquo; &ldquo;เห็นแล้วแข็งเลย&rdquo; เมื่อเหยื่อทำท่าไม่พอใจหรือสีหน้าไม่ดี ผู้กระทำมักจะพูดแก้ตัว เช่น &ldquo;ล้อเล่นน่า&rdquo; &ldquo;คิดมากไปได้&rdquo; 3. สายตาเเละสีหน้า เป็นรูปแบบที่ระบุได้ยาก ผู้กระทำส่งสายตาหรือแสดงออกทางสีหน้าที่ส่อถึงเรื่องทางเพศ โดยที่เหยื่อรู้ตัวหรือไม่รู้ก็ได้ หากเหยื่อเห็นจะเกิดความรู้สึกหวาดกลัว ขยะแขยง เช่น การแลบลิ้นเลียรอบปาก การจ้องมองที่หน้าอก 4. ข้อความที่เขียนหรือพิมพ์ ทั้งในโลกจริงและโลกออนไลน์ เป็นข้อความที่สื่อถึงเรื่องทางเพศ ในโลกจริงอาจเป็นข้อความในโพสต์อิท เศษกระดาษที่ส่งไปให้เหยื่อ เช่น &ldquo;ขอจับที&rdquo; ส่วนในโลกออนไลน์มีได้หลายแบบ เช่น คอมเมนต์ การแชท ตัวอย่างเช่น บุคคลสาธารณะที่เจอข้อความแทะโลม &ldquo;ผัวแห่งชาติ&rdquo; &ldquo;ขอพี่สักครั้ง&rdquo; 5. ท่าทาง ท่าทางเชิงสัญลักษณ์ที่เป็นรู้กันว่ามีความหมายทางเพศ เช่น ใช้มือสองข้างวางไว้ซ้อนกันเป็นมือบนมือล่าง แล้วตบดังป้าบๆ ท่าโยกสะโพก</p>
    <p>กรณีรองหัวหน้าพรรคการเมืองก่อเหตุคุกคามและล่วงละเมิดทางเพศผู้หญิงหลายคน และกรณีค้ามนุษย์ที่มีผู้เสียหายเป็นเด็กและเยาวชนที่จังหวัดสุราษฎร์ธานี ล้วนมีผู้กระทำผิดที่เคยก่อเหตุการณ์ลักษณะเดียวกันหลายครั้งในอดีต นำไปสู่คำถามว่าเหตุใดกฎหมายจึงไม่สามารถเอาผิดคนเหล่านี้ตั้งแต่เมื่อกระทำผิดครั้งแรกจนสามารถก่อคดีทำร้ายคนจำนวนมากในภายหลัง แน่นอนว่าการใช้อำนาจโดยมิชอบของบุคคลใกล้ชิดผู้กระทำผิดนั้นเป็นปัจจัยสำคัญ แต่ก็ปฏิเสธไม่ได้ว่าประเทศไทยยังมีช่องว่างในกระบวนการยุติธรรมและค่านิยมทางสังคมที่ทำให้ผู้เสียหายจากการคุกคามและล่วงละเมิดทางเพศเสียเปรียบอยู่หลายประการ จนมีคำกล่าวว่าถึงสู้ไปก็ไม่ชนะ โดยอาจแบ่งตามขั้นตอนการดำเนินคดีดังนี้ ขั้นแรกคือการแจ้งเหตุ ค่านิยมที่ชายเป็นใหญ่และด้อยค่าผู้หญิงที่ผ่านเรื่องเพศไม่ว่าจะยินยอมหรือไม่ก็ตามยังเป็นอุปสรรคสำคัญที่ทำให้ผู้เสียหายจำนวนมากไม่กล้าแจ้งเหตุ หรือหากแจ้ง ตำรวจมักถามหาถึงพยานหลักฐานที่เห็นชัดเจนและเป็นรูปธรรมที่จะพิสูจน์ได้ว่าผู้เสียหายโดนคุกคามหรือล่วงละเมิดทางเพศจริงถึงจะรับแจ้งความไว้ ซึ่งมีกรณีผู้เสียหายที่รู้สึกว่าถูกคุกคามทางเพศด้วยวาจาหรือท่าทาง เช่น ถูกสะกดรอยตามหรือส่งข้อความตื้อ แต่ตำรวจกลับไม่รับแจ้งความเพราะยังไม่ได้มีความเสียหายที่เป็นรูปธรรมเกิดขึ้น และอาจมองว่าการคุกคามหรือการล่วงละเมิดที่เป็นการกอด จูบ ลูบคลำไม่ใช่เรื่องใหญ่และเป็นธรรมชาติของผู้ชายที่ต้องมีความคึกคะนองและแสดงออกทางเพศ กระบวนการยุติธรรมและค่านิยมที่ไม่เป็นมิตรต่อผู้หญิงนี้เองอาจทำให้ปัญหาการคุกคามหรือล่วงละเมิดทางเพศกลายเป็นเรื่องที่ถูกทำให้เงียบ ข้อมูลการสำรวจประจำปีของมูลนิธิหญิงชายก้าวไกลระบุว่า ผู้หญิงไทยไม่ต่ำกว่า 70% เคยถูกคุกคามทางเพศแต่เลือกที่จะไม่แจ้งเหตุ ดังนั้น การที่ผู้เสียหายหลายรายในกรณีรองหัวหน้าพรรคออกมาบอกเล่าเรื่องราวของตนและดำเนินคดีจึงถือเป็นการกระทำที่กล้าหาญและน่าชื่นชม นอกจากนี้ ข้อจำกัดทางบุคลากรยังเป็นสาเหตุสำคัญที่ทำให้การแจ้งเหตุมีน้อย ในปี 2564 พนักงานสอบสวนหญิงมีจำนวนประมาณ 700 คน หรือไม่ถึง 10% ของพนักงานสอบสวนทั้งหมดที่มีอยู่ประมาณ หนึ่งหมื่นคนทั่วประเทศ สถานีตำรวจบางแห่งอาจไม่มีพนักงานสอบสวนหญิงประจำอยู่ ซึ่งประสบการณ์ถูกคุกคามและล่วงละเมิดนั้นเป็นประเด็นละเอียดอ่อนที่ยากต่อการเล่าให้คนแปลกหน้าฟังอยู่แล้ว ผู้เสียหายที่มักเป็นผู้หญิงอาจไม่กล้าที่จะเล่าเหตุการณ์ให้พนักงานสอบสวนผู้ชายฟัง และในกรณีแรงงานข้ามชาติหญิงซึ่งถือเป็นกลุ่มที่เสี่ยงต่อการถูกล่วงละเมิดมากที่สุดกลุ่มหนึ่ง ก็ต้องพบข้อจำกัดในการเข้าแจ้งความร้องทุกข์เพราะล่ามแปลภาษาตามสถานีตำรวจยังมีน้อยมาก หรือในบางกรณีผู้เสียหายก็จะต้องประสานไปยัง NGOs เองเพื่อให้ช่วยจัดหาล่ามให้ รายงาน ILO (2021) ระบุว่าแรงงานข้ามชาติหญิงหลายคนประสบกับการถูกคุกคามและล่วงละเมิดทางเพศในไทย แต่จำนวนคดีความกลับมีน้อยมาก ขั้นที่สองคือการสอบสวนและรวบรวมหลักฐาน ในหลายกรณีผู้เสียหายต้องกลับไปสถานที่เกิดเหตุเพื่อแสดงให้ตำรวจดูว่าเกิดอะไรขึ้น ซึ่งสร้างทั้งความอับอายและซ้ำเติมบาดแผลทางจิตใจให้แก่ผู้เสียหาย รวมถึงการที่ฝ่ายผู้กระทำผิดพยายามใช้หลักฐานอื่นโจมตีผู้เสียหาย เช่น ข้อความในเชิงชู้สาว รูปถ่ายในชุดวาบหวิว หรือแม้แต่การที่ผู้เสียหายไม่ปฏิเสธพฤติกรรมคุกคามอย่างชัดแจ้ง เพื่อพิสูจน์การให้ความยินยอม เนื่องจากกฎหมายมองว่าหากมีความยินยอมเกิดขึ้นในการกระทำความผิดที่กล่าวอ้าง ย่อมไม่ถือว่าบุคคลนั้นเป็นผู้เสียหายที่จะมีอำนาจในการฟ้องร้องหรือแจ้งความร้องทุกข์ให้ดำเนินคดีได้ การพิสูจน์ความยินยอมเป็นประเด็นที่ซับซ้อนและอาจส่งผลเสียต่อผู้เสียหาย โดยเฉพาะอย่างยิ่งหากสังคมมีการคาดหวังให้ผู้หญิงต้องมีพฤติกรรมบางอย่างจึงจะถือเป็น &ldquo;ผู้หญิงที่ดี&rdquo; และสามารถเป็นผู้ถูกกระทำได้ โดยไม่ได้พิจารณาถึงโครงสร้างเชิงอำนาจ เช่น การที่ผู้เสียหายไม่ปฏิเสธคำพูดแทะโลมเพราะผู้กระทำผิดเป็นเจ้านาย ลูกค้าหรือผู้มีอิทธิพลที่ให้คุณให้โทษได้ รวมถึงการที่สังคมไทยไม่ได้สนับสนุนให้ผู้หญิงกล้าปฏิเสธอย่างแข็งกร้าว ขั้นที่สามคือการดำเนินคดีในศาล การพิจาณาคดีของศาลยุติธรรมในคดีอาญาใช้ระบบกล่าวหา ซึ่งทำให้ผู้เสียหายต้องพิสูจน์ว่าตัวเองถูกกระทำจริง เนื่องจากกฎหมายจะมีหลักการพื้นฐานคือ การสันนิษฐานไว้ก่อนว่าจำเลยเป็นผู้บริสุทธิ์จนกว่าจะพิสูจน์ได้ว่ากระทำความผิด ดังนั้นหากผู้เสียหาย (โจทก์) ไม่สามารถพิสูจน์ความผิดของผู้กระทำ (จำเลย) ได้ ก็จะทำให้ผู้กระทำพ้นข้อกล่าวหานั้นไป ซึ่งการต้องเล่าเหตุการณ์ถูกคุกคามและล่วงละเมิดอย่างละเอียดให้ทุกคนในศาลฟังอีกครั้งไม่ใช่เรื่องง่าย โดยเฉพาะเมื่อฝ่ายจำเลยมีการตั้งคำถามถึงความยินยอมที่สื่อไปทางกล่าวโทษผู้เสียหาย เช่น คุณแต่งกายยังไง ดึกดื่นออกไปเจอเขาทำไม หรือทำไมกินเหล้าจนเมามาย  และบางครั้งการอธิบายว่าตัวเองถูกกระทำอะไรบ้างอาจจะเป็นไปไม่ได้เลยหากผู้เสียหายไม่สามารถจำเหตุการณ์ได้เพราะถูกทำให้หมดสติ หรืออยู่ในอาการช็อค สับสน หรือหวาดกลัว นอกจากนี้ บทลงโทษยังไม่จูงใจให้เอาผิด ซึ่งสำหรับกรณีการคุกคามทางเพศที่ไม่ได้มีลักษณะเข้าข่ายความผิดถึงขั้นกระทำอนาจาร หรือการข่มขืนกระทำชำเรา ก็อาจเข้าข่ายความผิดในมาตรา 397 ประมวลกฎหมายอาญา ซึ่งเป็นเพียงความผิดลหุโทษและมีโทษสูงสุดเพียงการระวางโทษจำคุกไม่เกินหนึ่งเดือนหรือปรับไม่เกินหนึ่งหมื่นบาท หรือทั้งจำทั้งปรับเท่านั้น หรือมาตรา 16 แห่งพระราชบัญญัติคุ้มครองแรงงาน พ.ศ. 2541 และที่แก้ไขเพิ่มเติม ซึ่งได้มีการห้ามมิให้นายจ้าง หัวหน้างาน ผู้ควบคุมงานหรือผู้ตรวจงาน กระทำการล่วงเกิน คุกคามหรือก่อความเดือดร้อนรำคาญทางเพศต่อลูกจ้าง ก็มีเพียงโทษปรับไม่เกินสองหมื่นบาท โดยที่ลูกจ้างไม่ได้รับเงินค่าปรับนั้นแต่อย่างใด ซึ่งสำหรับผู้เสียหายแล้วบทลงโทษอาจไม่คุ้มกับค่าทนาย ระยะเวลาในการดำเนินคดี และความอับอายจากการถูกตีตรา ขั้นสุดท้ายคือการชดเชยและช่วยเหลือผู้เสียหาย แม้ว่าผู้เสียหายจะสามารถขอรับค่าเสียหายที่เกิดขึ้น ไม่ว่าจะเป็นค่าใช้จ่ายที่จำเป็นในการรักษาพยาบาล ค่าฟื้นฟูสมรรถภาพทางร่างกายและจิตใจ ค่าตอบแทนกรณีถึงแก่ความตาย ค่าขาดประโยชน์ทำมาหาได้ หรือค่าอื่นๆ ตามพระราชบัญญัติค่าตอบแทนผู้เสียหาย และค่าทดแทนและค่าใช้จ่ายแก่จำเลยในคดีอาญา พ.ศ. 2544 แต่กฎหมายก็ยังคงจำกัดความผิดที่กระทำต่อผู้เสียหายไว้ โดยจะต้องเป็นความผิดเกี่ยวกับเพศตามประมวลกฎหมายอาญามาตรา 276 ถึง 287 ที่เป็นการข่มขืนกระทำชำเรา หรือการกระทำอนาจาร แต่ไม่ได้ครอบคลุมไปถึงกระทำการอันควรขายหน้าต่อหน้าธารกำนัลโดยเปิดเผยร่างกาย หรือกระทำการลามก ตามมาตรา 388 หรือการรังแก ข่มเหง คุกคาม หรือกระทำให้ได้รับความอับอายหรือเดือดร้อนรำคาญ ตามมาตรา 397 ซึ่งเป็นกรณีที่ไม่สมควรถูกเมินเฉยหรือให้ความสำคัญในการเยียวยาน้อยไปกว่ากรณีความผิดอื่น</p>
    <p>&nbsp;</p></td>
  </tr>
  <tr>
    <td height="24" colspan="5"><img src="img/Untitled-1_09.jpg" width="1071" height="95" /></td>
  </tr>
</table>
</body>
</html>
